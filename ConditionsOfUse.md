Энэхүү үйлчилгээний нөхцөл нь “Шофми” ХХК компани болон usa.mn, сайтын харилцагч, үйлчлүүлэгчдийн хоорондох үйлчилгээтэй холбоотой харилцааг зохицуулна. Үйлчилгээний нөхцөлтэй танилцаж, зөвшөөрснөөр үйлчилгээтэй холбоотой харилцаанд оролцох эрх, үүрэг, хариуцлагыг зөвшөөрч байгаад тооцно.

Үйлчилгээний нөхцөлд өөрчлөлт оруулсан огноо: 2020 оны 5 дугаар сарын 8

**НЭГ. ЕРӨНХИЙ ЗҮЙЛ**

1. Үйлчилгээний нөхцөл нь "Шофми" ХХК компани /цаашид Үйлчилгээ үзүүлэгч гэх/ болон usa.mn сайтын харилцагч, үйлчилүүлэгчидийн/цаашид үйлчилүүлэгч гэх/ хоорондох харилцааг зохицуулна.

2. Үйлчилгээний нөхцөл нь үйлчлүүлэгч хүлээн зөвшөөрснөөр хүчин төгөлдөр болох бөгөөд үйлчилгээний нөхцөлтэй танилцаагүй тохиолдолд гарсан бүх асуудлыг үйлчилгээний нөхцлийн хүрээнд шийдвэрлэнэ.

3. Энэхүү үйлчилгээний нөхцөлд usa.mn сайт болон үйлчилгээ үзүүлэгчийн хамтран ажиллагч байгууллага, хуулийн этгээдийн үзүүлж буй бүхий л бүтээгдэхүүн үйлчилээг хамруулж ойлгоно.

4. Үйлчилгээ үзүүлэгч тал үйлчлүүлэгчийн хувийн мэдээллийг олон улсад мөрдөгдөж буй мэдээллийн аюулгүй байдлын шаардлагад нийцүүлэн хадгалах бөгөөд энэ нь Монгол улсын "Байгууллагын нууцын тухай" хуулиар зохицуулагдана.

**Хоёр. Үйлчилгээ үзүүлэгч талын эрх үүрэг**

1. Үйлчилгээ үзүүлэгчийн үндсэн үйл ажиллагаа нь үйлчилүүлэгчийн usa.mn сайтаар дамжуулан захиалсан барааны төлбөр тооцоог хүлээн авч, захиалгын хүсэлтийг АНУ дахь онлайн худалдааны сайтад дамжуулах бөгөөд захиалсан барааг Монгол улс руу тээвэрлэх, үйлчилүүлэгчид хүлээлгэн өгөх үйл ажиллагааг зохион байгуулах үүрэгтэй.

2. Үйлчилгээ үзүүлэгч нь захиалсан барааг Монгол улсад хүргэх агаарын шуудан илгээмжийн үйл ажиллагаа эрхлэгчийг өөрийн үйл ажиллагааны шаардлагад нийцүүлэн сонгох эрхтэй.

3. Үйлчилгээ үзүүлэгч нь өөрийн түнш агаарын шуудан илгээмжийн үйлчилгээ үзүүлэгчийн нэр, АНУ болон Монгол улс дахь хаяг, холбогдох утасны дугаарыг үйлчлүүлэгчид мэдээлэх үүрэгтэй.

4. Үйлчилгээ үзүүлэгч нь үйлчилүүлэгчийн захиалгын төлвийн мэдээлэл, захиалсан барааны байршлын мэдээлэл, АНУ дахь агуулахаас Монгол улс дахь агуулах хүртэлх тээврийн үнэ болон төлбөрийн нөхцөл, бараа Монгол улс руу илгээгдсэн, Монгол улс дахь агуулахад ирсэн тухай мэдэгдэлийг үйлчлүүлэгчийн usa.mn сайтад бүртгүүлсэн утасны дугаар болон e-mail хаягаар тухай бүрт хүргэх үүрэгтэй.

5. АНУ доторх тээвэрлэлтийн явцад гарсан аливаа эрсдэл, эвдрэл гэмтлийг үйлчилгээ үзүүлэгч бүрэн хариуцах бөгөөд энэ тухай дээр дурьдсан харилцаа холбооны хэрэгслээр үйлчлүүлэгчид мэдээлж, үйлчилүүлэгчтэй зөвшилцөх замаар ижил төрлийн барааг дахин захиалах эсвэл захиалгчийн usa.mn сайтын дансанд бэлэн бусаар буцаан олгох үүрэгтэй.

6. Үйлчилгээ үзүүлэгч нь АНУ дахь агуулахад ирсэн барааг тээвэрлэлтэнд бэлтгэж, зөвхөн үйлчилүүлэгчийн usa.mn сайтад бүртгүүлсэн хувийн мэдээллийн дагуу тээврийн бичиг баримтыг боловсруулах үүрэгтэй.

7. Үйлчилгээ үзүүлэгч нь аливаа бараа бүтээгдэхүүнийг АНУ дахь агуулахад хүлээн авахдаа сав баглаа боодлын бүрэн бүтэн байдал, сав баглаа боодолд хэвлэмэл байдлаар хавсаргасан тээврийн баримтад usa.mn сайтын үүсгэж илгээсэн захиалгын дугаар /PO number/ нь үнэн зөв хэвлэгдсэн эсэхийг шалгаж хүлээн авах үүрэгтэй.

8. Үйлчилгээ үзүүлэгч нь АНУ дахь агуулахад хүлээн авсан барааны тоо ширхэг нэр төрөл нь usa.mn сайтад цахим хэлбэрээр үүссэн захиалгын бүртгэлтэй таарч буй эсэхийг шалгах зорилгоор сав баглаа боодлыг онгойлгох эрхтэй.

9. Үйлчилгээ үзүүлэгч нь бараа бүтээгдэхүүний тээврийн бичиг баримтыг боловсруулж, агаарын шуудан илгээмжийн үйлчилгээ үзүүлэгчид бүрэн бүтэн хүлээлгэн өгөх үүрэгтэй.

10. Үйлчилгээ үзүүлэгч нь АНУ, Монгол улсын холбогдох хууль тогтоомжийн дагуу хилээр нэвтрүүлэхийг хориглосон, тусгай нөхцөл шаардлагын дор нэвтрүүлэх ангилалд багтсан болон олон улсын агаарын тээвэрлэгчдийн холбоо(IATA)-ын дүрмийн дагуу агаарын хөлөгөөр тээвэрлэхийг хориглосон нэр төрөл бүхий барааны захиалгыг хүлээн авахгүй байх, захиалгыг цуцлах, Монгол улс руу илгээхгүй байх байх бүрэн эрхтэй ба шаардлагтай гэж үзсэн тохиолдолд холбогдох төрийн захиргааны байгуулага болон хуулийн байгууллагад мэдэгдэх эрхтэй.

**Гурав. Үйлчлүүлэгч талын эрх үүрэг**

1. Үйлчлүүлэгч нь usa.mn сайтад өөрийн хувийн мэдээлийг үнэн зөв бүртгүүлэх үүрэгтэй.Үүнд: Овог нэр, утасны дугаар, гэрийн хаяг, e-mail хаяг.

2. Үйлчлүүлэгч нь usa.mn сайтын нэвтрэх эрх, нууц үгээ бусдад дамжуулахгүй байх үүрэгтэй.

3. Үйлчлүүлэгч нь 3.1-д дурьдсан аливаа хувийн мэдээлэлд өөрчлөлт оруулах эрхтэй бөгөөд зөвхөн usa.mn сайтад нэвтрэн орж шинэчилнэ.

4. Үйлчлүүлэгч нь нь АНУ, Монгол улсын холбогдох хууль тогтоомжийн дагуу хилээр нэвтрүүлэхийг хориглосон, тусгай нөхцөл шаардлагын дор нэвтрүүлэх ангилалд багтсан болон олон улсын агаарын тээвэрлэгчдийн холбоо(IATA)-ын дүрмийн дагуу агаарын хөлөгөөр тээвэрлэхийг хориглосноос бусад бүх төрлийн бараа бүтээгдэхүүнийг захиалан авах эрхтэй.

5. Үйлчлүүлэгч нь захиалга хийхдээ бараа бүтээгдэхүүний үнэ, худалдааны татвар болон үйлчилгээний хураамжийг 100 хуь урьдчилан төлөх үүрэгтэй.

6. Үйлчлүүлэгч нь 2.4-д дурьдсан бараа бүтээгдэхүүний захиалгатай холбоотой мэдээллийг usa.mn сайт болон сайтад дурьдсан аливаа харилцаа холбооны хэрэгслээр дамжуулан авахыг шаардах эрхтэй.

7. Үйлчлүүлэгч нь захиалсан бараа Монгол улс дахь агуулахад ирсэн тухай мэдэгдэл хүлээн авснаас хойш ажлын 3 хоногт багтаан тээврийн зардлыг төлж барааг хүлээн авах үүрэгтэй.

8. Үйлчлүүлэгч нь захиалж буй барааны тухай тайлбар, тоо ширхэг, өнгө, хэмжээ болон бусад мэдээллийг сайтар нягталсны үндсэн дээр тухайн захиалгыг баталгаажуулах үүрэгтэй.

**Дөрөв. Захиалга, Төлбөр тооцоо**

1. Үйлчилгээ үзүүлэгч нь Монгол улсад хүчин төгөлдөр мөрдөгдөж буй хууль, журамд нийцсэн цахим төлбөр тооцооны хэрэгсэл ашиглан захиалгын төлбөрийг хүлээн авах бөгөөд тухайн захиалгын төлбөрийг бодит цагийн горимд банкны карт, банкны шилжүүлгэ болон бусад төрлийн цахим хэтэвч ашиглан төлөх боломжтой.

2. Үйлчилгээ үзүүлэгч нь захиалгын нийт үнийн дүнг 100 хувь урьдчилан хүлээн авснаар АНУ дахь онлайн худалдааны сайт руу захиалга автоматаар хийгдэнэ.

3. Үйлчилгээ үзүүлэгч нь usa.mn сайтын захиалга баталгаажуулах хэсэгт тээврийн зардлаас бусад бүх үнийг нэгтгэн нийт дүнг ам.доллараар харуулах бөгөөд үйлчлүүлэгчийн төлбөл зохих үнийн дүн нь тухайн өдрийн ХХБ-ны ам.доллар зарах ханшийг баримтлан төгрөгт хөрвүүлсэн үнийн дүн байна.

4. 4.1-д дурьдсанчлан төлбөрийн гүйцэтгэл болон АНУ дахь сайтад захиалга үүсгэх үйл ажиллагаа нь бүрэн автоматаар хийгдэх тул тухайн захиалга баталгаажсанаас хойш буцаах, цуцлах боломжгүй.

5. Үйлчлүүлэгч нь 3.7-г баримтлан захиалга хийх бөгөөд тухайн бараа бүтээгдэхүүний талаар урьдчилан судлах зайлшгүй шаардлагатай.

6. Үйлчлүүлэгчийн хийсэн захиалга бүр дахин давтагдашгүй захиалгын дугаартай байх бөгөөд usa.mn сайтад хэрэглэгчийн эрхээр нэвтрэн дэлгэрэнгүй харах боломжтой.

7. Үйлчилгээ үзүүлэгч нь бараа АНУ дахь агуулахад ирэх үед 2.8-д дурьдсанчлан шалгаж, барааны жин болон тээврийн үнийн мэдээллийг сайтын ачаа тээврийн мэдээлэл хэсэгт шинэчлэх ба тухайн үнийг үйлчилүүлэгч нь бараа хүлээн авахдаа 3.7-д заасанчлан төлнө.

8. Үйлчлүүлэгч нь тээврийн мэдээлэл шинэчлэгдсэн тухай мэдэгдэл хүлээн авснаар ачааны нийт жин, нэгж үнэ болон нийт үнийг харах боломжтой болох бөгөөд нийт дүн ам.доллараар илэрхийлэгдсэн байна.

9. Захиалсан барааг хүлээн авахдаа 4.8-д дурьдсанаар илэрхийлэгдэх үнийн дүнг тухайн өдрийн ....... банкны ам.доллар зарах ханшийг баримтлан төгрөгт хөрвүүлэн тооцож тээврийн үнэ төлнө.

**Тав. Хариуцлага**

1. Үйлчилүүлэгч нь захиалахаар төлөвлөж буй барааны чанар, барааны тайлбар болон бусад мэдээлэллийг дэлгэрэнгүй судалсан байх шаардлагатай бөгөөд дутуу болон буруу ташаа мэдээлэлтэйгээс үүдэн гарах аливаа хохирлыг үйлчилгээ үзүүлэгч тал хариуцахгүй.

2. Үйлчилгээ үзүүлэгч нь 2.8 2.9 –д дурьдсан үйл ажиллагааг хэрэгжүүлэх бөгөөд шаардлагатай тохиолдолд 2.5-г баримтлан ажиллана.

3. Үйлчлүүлэгчийн санаатай болон санаандгүй үйлдлийн улмаас АНУ болон Монгол улсын холбогдох хууль тогтоомжийн дагуу хилээр нэвтрүүлэх, агаарын хөлгөөр тээвэрлэхийг хориглосон бараа бүтээгдэхүүн АНУ дахь агуулахад хүлээн авсан тохиолдолд үйлчлүүлэгчид нэн даруй мэдэгдэл хүргүүлэх бөгөөд нийлүүлэгч рүү буцаах зардлыг үйлчлүүлэгч хариуцна.

4. Usa.mn систем нь ямар нэгэн бараа бүтээгдэхүүн худалдаалдаггүй бөгөөд зөвхөн АНУ дахь онлайн дэлгүүр болон худалдааны сайтаас бараа бүтээгдэхүүн захиалан авах, төлбөр тооцоог хийх үйл ажиллагааг хялбарчилах зорилго бүхий бүрэн автомат худалдааны зуучлалын систем юм. Аливаа бараа бүтээгдэхүүний чанартай холбоотой асуудлыг бараа бүтээгдэхүүн нийлүүлэгч буюу АНУ дахь онлайн худалдааны сайт хариуцах ба үйлчлүүлэгчийн аливаа гомдол саналд үйлчилгээ үзүүлэгч дэмжлэг үзүүлэн ажиллана.

5. Ачаа дамжин өнгөрөх улс орнуудад гарсан аливаа давагдашгүй хүчин зүйлээс үүдэн товлосон хугацаанд бараа хүргэгдэх боломжгүй болсон тохиолдолд үйлчилгээ үзүүлэгч хариуцлага хүлээхгүй.

6. АНУ, бараа дамжин өнгөрөх улс болон Монгол улсын хил гаалийн байгууллагын хяналт шалгалтын явцад бараа бүтээгдэхүүн саатуулагдсан, улмаар товлосон хугацаанд бараа хүргэгдэх боломжгүй болсон тохиолдолд үйлчилгээ үзүүлэгч хариуцлага хүлээхгүй.

7. Үйлчлүүлэгчийн захиалсан бараан нь Монгол улсын гаалийн хилээр улс хоорондын шуудан илгээмж нэвтрүүлэх журмын 2.1-д заасан нөхцлийг хангаагүй бөгөөд Гаалийн байгууллага тухайн барааг саатуулсан бол гаалийн бүрдүүлэлт хийх үйл ажиллагааг үйлчлүүлэгч хариуцаж, гаалийн болон нэмэгдсэн өртгийн албан татвар бусад хураамжийг төлнө.

**Зургаа. Хориотой болон хязгаарлалтай нэвтрүүлэх журмаар зохицуулагдах бараа**

1. Монгол улсын хилээр нэвтрүүлэхийг хориглосон бүтээгдэхүүний жагсаалтанд орсон болон хязгаарлалттай нэвтрүүлэх барааны жагсааланд орсон бүх төрлийн бараа бүтээгдэхүүнийг захиалан авах боломжгүй.

Тухайлбал:
- Галт зэвсэг, байлдааны галт хэрэгсэл, тэсэрч дэлбэрэх болон цацраг идэвхит бодис, түргэн шатамхай бодис, орчиндоо аюул учруулж болох бусад хэрэгсэл;

- Хортон ургамал, амьтан;

- Хар тамхи, мансууруулах буюу хордуулах бодис;

- Хуульд өөрөөр заагаагүй бол Монгол Улсын болон гадаад улсын мөнгөн тэмдэгт;

- Түргэн муудах хүнсний бүтээгдэхүүн;

- Садар самууныг сурталчилсан хэвлэл, ном зохиол, зураг, кино, дүрс бичлэг, бусад материал;

- Витамин эм бэлдмэл

- Хууль тогтоомжоор хориглосон бусад зүйлс

**Долоо. Маргаан шийдвэрлэх**

1. Үйлчилгээ үзүүлэгч нь Үйлчлүүлэгчийн санал гомдлыг , 9911-9303 утсаар мөн info@usa.mn имэйл хаягаар хүлээн авна.

2. Тээвэрлэлтийн явцад дамжин өнгөрч буй орнуудад тохиолдсон байгалын гамшиг, улс төрийн тогтворгүй байдал, дайн байлдаан, Монгол Улсын эрх бүхий төрийн байгууллагаас гаргасан тогтоол, хориг, захирамж зэрэгээс үүдэн гарсан тээврийн үйл ажиллагааны тасалдал, хугацааны өөрчлөлт, эрсдэлүүд гарсан тохиолдолд Үйлчилгээ үзүүлэгч хариуцлага хүлээх үндэслэл болохгүй.

3. Үйлчилгээ үзүүлэгч тал өөрийн эрх үүргээ зөрчсөн, үйлчлүүлэгч талд хүндрэл учруулсан бол хөнгөлөлт урамшуулал үзүүлж маргааныг шийдвэрлэж болно.

4. Үйлчлүүлэгч нь үйлчилгээний нөхцлийг зөрчсөн тохиолдолд Үйлчилгээ үзүүлэгч тал нь үйлчлүүлэгчийн эрхийг цуцлах, цаашид үйлчилгээ үзүүлэхээс татгалзах эрхтэй.

5. Үйлчилгээтэй холбоотой аливаа асуудлыг талууд зөвшилцөх замаар шийдвэрлэх ба тохиролцоонд эс хүрвэл талууд холбогдох хууль тогтоомжийн дагуу шийдвэрлүүлнэ